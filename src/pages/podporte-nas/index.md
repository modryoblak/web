---
title: "Podporte nás - Modrý oblak"
layout: "../../layouts/core-layout.astro"
---

# Podporte nás

Všetko čo robíme, môžeme robiť aj vďaka Vám a Vašej podpore. Každú pomoc si neskutočne vážime a úprimne za ňu ďakujeme :)

## Finančná podpora

**Finančne nás môžete podporiť rôznymi spôsobmi:**

- [Darujte nám 2%](/podporte-nas/2-percenta)
- [Venujte nám pravidelný alebo jednorazový dar](https://61zborskauting.darujme.sk/podporte-pezinskych-skautov-83a30/)
- [Staňte sa naším členom](/registracia)

## Materiálna podpora

**Čo nám pomôže pri celoročnej činnosti alebo na tábore:**

- Kancelárske potreby (papiere, perá, nožnice, fixky, lepidlá)
- Kreatívny materiál (farby, štetce, korálky, gombíky)
- Spoločenské hry a športové potreby (lopty a iné)
- Vankúše, deky, tulivaky, záclony
- Hygienické potreby (toaletný papier, dezinfekcia)
- Tábornícke potreby (spacáky, stany, hangáre, buzoly, kompasy, ešusy, špagáty)
- Trvanlivé potraviny (čaje, sirupy, cestoviny, ryža, strukoviny, džemy)
- A iné...

**Čo nám pomôže najmä pred táborom:**

- Potraviny (čaje, sirupy, džemy, kompóty, cestoviny, ryža, takisto aj zelenina či ovocie)
- Jednofarebné tričká (vhodné na potlač táborových tričiek)
- Uzlovačky, špagáty, laná
- Toaletný papier, prírodná drogéria
- Lieky (na doplnenie našej táborovej lekárničky)

## Staňte sa naším dobrovoľníkom

Naše aktivity by nebolo možné realizovať bez našich skvelých dobrovoľníkov,
ktorí vkladajú oduševnenie a srdce do všetkého, čo robia.
Každý rok však máme na čakačke deti, ktoré by sa chceli stať našimi členmi,
no nemáme dostatok kapacít na to, aby sme ich umiestnili.
Okrem práce s deťmi ponúkame aj iné možnosti dobrovoľníckej pomoci.

**Kto sa môže stať naším dobrovoľníkom:**

- Ktokoľvek vo veku 15+ s chuťou učiť sa nové veci a venovať svoj čas dobrej veci

Každému adeptovi spoločne pohľadáme rolu vhodnú pre jeho/jej skúsenosti a záujmy.
Naši dobrovoľníci na svoje úlohy nie sú sami, ale fungujú v tíme.
Takisto rátame s tým, že sa dobrovoľníci musia do svojich úloh najprv zaučiť
a vyskúšať si ich, kým ich budú vedieť vykonávať samostatne.

## Služby (oceníme akúkoľvek zľavu)

- Nákladné auto (na dovoz a odvoz materiálu na tábor)
- Prenájom lúky (rovná, dostupná nákladným autom, pri potoku)
- Ubytovanie (chaty pre 15 a viac ľudí)
- Autobusová preprava
- Potlač tričiek, mikín a iných reklamných materiálov (využijeme na tábore)
- Šitie šatiek
- Tlač a kopírovanie dokumentov
