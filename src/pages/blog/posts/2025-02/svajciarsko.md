---
layout: "../../../../layouts/blog-layout.astro"
title: "Skautský výlet vo Švajčiarsku"
date: "2025-02-28"
author: "Mária Galandová (Kokoska)"
image: { src: "/media/vylet-svajciarsko/kandersteg.jpeg", alt: "Kandersteg" }
foot: ["4. oddiel Mesačného svitu", "Spracoval: Filip Antala (Ítéčkár)"]
---

Naše potulky Švajčiarskom boli skvelé, len veľmi ťažko opísateľné, jednoducho wunderbar. Máme pocit, že sme tam namiesto týždňa prežili hádam aj mesiac. Stretli sme kopu milých ľudí, videli a zažili mnoho vecí, na ktoré budeme ešte veľmi dlho spomínať.

## Sobota + nedeľa
Prvá zastávka bola v Zürichu. Veľmi milo nás prekvapila skupinka mladých švajčiarskych skautov, ktorí nám pripravili skvelý program. Dali nám ochutnať ich špecialitu - nefalšované fondue robené večer v lesíku na ohníku :P. Počas mestskej hry nás povodili po Zürichu, povozili sme sa v pozemnej lanovke a naučili nás svoje cool skautské hry.

![](/media/vylet-svajciarsko/1.jpg)
_Foto: Marián Lezo (mafián)_

## Pondelok
Na druhý deň sme sa vybrali vlakom do Bernu, k čávovi menom Chagai. Hodnú chvíľu nemohol uveriť, že má v dome 10 Slovákov. Pokecali sme a vďaka nemu majú decká top zážitok - sťahovanie gaučov na nákupných vozíkoch cez polku mesta :D. V Berne sme taktiež navštívili Einsteinov dom, krásne katedrály a užili si výhľad z kopca na mesto.

![](/media/vylet-svajciarsko/2.jpg)
_Foto: Sofia Bičanová_

## Utorok
Prekrásna príroda, sneh a hory nás privítali spolu s medzinárodným skautským centrom v Kanderstegu. Podarilo sa nám absolvovať survival kurz s kanadským skautom Benom, učili sme sa používať prístroje na hľadanie ľudí v lavíne, zakladať oheň na snehu či postaviť snežný prístrešok, ale samozrejme sme si nemohli nechať ujsť ani poriadnu guľovačku a váľanie sa v snehu.

![](/media/vylet-svajciarsko/3.jpg)
_Foto: Sofia Bičanová_

## Streda
Ráno sme sa vybrali na zamrznuté jazero Oeschinensee vychutnať si výhľady na zasnežené hory a načúvať tichu prírody. Neskôr sme sa presunuli vlakom do Lucernu, kde sme sa ubytovali a porozprávali sa s našimi milými hostiteľmi.

Dozvedeli sme sa (to snáď ani nie je možné), že v ten jediný deň, v ktorý sme prišli, sa koná najväčší event roka - obrovský karneval. Švajčiari v Lucerne si vraj odovzdávajú masky z generácie na generáciu, ktoré sa tak stávajú rodinným dedičstvom. Bolo to naozaj impozantné :D.

![](/media/vylet-svajciarsko/4.jpg)
_Foto: Martin Krchnavý (Kinderko)_

## Štvrtok
Ráno sme sa (dospeláci) vybrali na východ slnka na kopec v Lucerne a potom si už spoločne užili karneval v uliciach a na obed sme sa opäť prepravili do Zürichu.

Tam sme večer navštívili prírodno historické múzeum, ktoré bolo zhodou okolností spojené s veľmi zaujímavým rozprávaním istého biológa, ktorý žil nejaký čas na ostrove a skúmal korytnačky. Potom nasledovala dosť dobrá kúzelnícka show, po ktorej sa dokonca deckám podarilo získať od kúzelníka jeho balíček kariet.

![](/media/vylet-svajciarsko/5.jpg)
_Foto: Martin Krchnavý (Kinderko)_

## Piatok
Ako posledný zážitok spomedzi mnohých nespomínaných nás čaká ešte návšteva čokoládovne spolu s workshopom. Už sa nevieme dočkať. :D  
(dočkali sa a vlastnoručne si vyrobili čokoládky - no čo môže byť lepšie? pozn. red.)

![](/media/vylet-svajciarsko/6.jpg)
_Foto: Archív oddielu_
